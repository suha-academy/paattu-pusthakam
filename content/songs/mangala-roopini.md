+++
date = '2025-12-04T09:20:16+05:30'
title = 'மங்கள ரூபிணி மதியணி சூலினி'
raagam = 'புன்னாகவராளி'
taalam = 'ஆதி'
+++

## பல்லவி
ஜெய ஜெய தேவி ஜெய ஜெய தேவி\
துர்கா தேவி சரணம்\
ஜெய ஜெய தேவி ஜெய ஜெய தேவி\
துர்க்கா தேவி சரணம்\
கனக துர்கா தேவி சரணம்

## சரணம்
1) மங்கள ரூபிணி மதியணி சூலினி மன்மத பாணியளே;\
சங்கடம் நீக்கிடச் சடுதியில் வந்திடும் சங்கரி சௌந்தரியே;\
கங்கண பாணியன் கனிமுகங் கண்டநல் கற்பக காமினியே;\
ஜெயஜெய சங்கரி கௌரி க்ருபாகரி \
துக்க நிவாரணி காமாக்ஷி; **(ஜெய ஜெய தேவி)**

2) கானுறு மலரெனக் கதிர்ஒளி காட்டிக் காத்திட வந்திடுவாள்;\
தானுறு தவஒளி தாரொளி மதியொளி தாங்கியே வீசிடுவாள்;\
மானுறு விழியால் மாதவர் மொழியாள் மாலைகள் சூடிடுவாள்;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**

3) சங்கரி சௌந்தரி சதுர்முகன் போற்றிடச் சபையினில் வந்தவளே;\
பொங்கரி மாவினில் பொன்னடி வைத்துப் பொருந்திட வந்தவளே;\
எங்குலத் தழைத்திட எழில்வடி வுடனே எழுந்தநல் துர்க்கையளே;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**

4) தணதண தந்தண தவிலொளி முழங்கிடத் தண்மணி நீ வருவாய்;\
கணகண கங்கண கதிர்ஒளி வீசிடக் கண்மணி நீ வருவாய்;\
பணபண பம்பண பறையொலி கூவிடப் பண்மணி நீ வருவாய்;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**

5) பஞ்சமி பைரவி பர்வத புத்திரி பஞ்சநல் பாணியளே;\
கொஞ்சிடும் குமரனைக் குணமிகு வேழனைக் கொடுத்தநல் குமரியளே;\
சங்கடம் தீர்த்திடச் சமரது செய்தநற் சக்தியெனும் மாயே;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**

6) எண்ணிய படிநீ யருளிட வருவாய் எங்குல தேவியளே;\
பண்ணிய செயலின் பலனது நலமாய்ப் பல்கிட அருளிடுவாய்;\
கண்ணொளி யதனால் கருணையே காட்டிக் கவலைகள் தீர்ப்பவளே;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**

7) இடர்தரு தொல்லை இனிமேல் இல்லை யென்றுநீ சொல்லிடுவாய்;\
சுடர்தரு அமுதே சுருதிகள் கூறிச் சுகமது தந்திடுவாய்;\
படர்தரு இருளில் பரிதியாய் வந்து பழவினை ஓட்டிடுவாய்;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**

8) ஜெயஜெய பாலா சாமுண் டீஸ்வரி ஜெயஜெய ஸ்ரீதேவி;\
ஜெயஜெய துர்க்கா ஸ்ரீபர மேஸ்வரி ஜெயஜெய ஸ்ரீதேவி;\
ஜெயஜெய ஜெயந்தி மங்கள காளி ஜெயஜெய ஸ்ரீதேவி;\
ஜெயஜெய சங்கரி கௌரி க்ருபாகரி\
துக்க நிவாரணி காமாக்ஷி! **(ஜெய ஜெய தேவி)**
