+++
date = '2025-12-04T08:48:00+05:30'
title = 'குறை ஒன்றும் இல்லை'
raagam = ['இராகமாலிகா', 'சிவரஞ்சனி', 'காபி', 'சிந்துபைரவி']
author = 'இராஜாஜி'
+++

## பல்லவி (இராகம்: சிவரஞ்சனி )

குறை ஒன்றும் இல்லை மறைமூர்த்தி கண்ணா\
குறை ஒன்றும் இல்லை கண்ணா\
குறை ஒன்றும் இல்லை கோவிந்தா (2)

## அனுபல்லவி (இராகம்: சிவரஞ்சனி )

கண்ணுக்குத் தெரியாமல் நிற்கின்றாய் கண்ணா\
கண்ணுக்குத் தெரியாமல் நின்றாலும் எனக்குக்\
குறை ஒன்றும் இல்லை மறைமூர்த்தி கண்ணா

## சரணம்1 (இராகம் சிவரஞ்சனி)

வேண்டியதைத் தந்திட வேங்கடேசன் என்றிருக்க\
வேண்டியது வேறில்லை மறைமூர்த்தி கண்ணா\
மணிவண்ணா மலையப்பா கோவிந்தா கோவிந்தா...

## சரணம்2 (இராகம்: காபி)

திரையின்பின் நிற்கின்றாய் கண்ணா - கண்ணா...\
திரையின்பின் நிற்கின்றாய் கண்ணா - உன்னை\
மறையோதும் ஞானியர் மட்டுமே காண்பார் (2)\
என்றாலும் குறை ஒன்றும் எனக்கில்லை கண்ணா (2)\
குன்றின்மேல் கல்லாகி நிற்கின்ற வரதா (2)\
குறை ஒன்றும் இல்லை மறைமூர்த்தி கண்ணா (2)\
மணிவண்ணா மலையப்பா கோவிந்தா கோவிந்தா...

## சரணம்3 (இராகம்: சிந்துபைரவி)

கலிநாளுக்கிரங்கி கல்லிலே இறங்கி\
நிலையாகக் கோவிலில் நிற்கின்றாய் கேசவா (2)\
குறை ஒன்றும் இல்லை மறைமூர்த்தி கண்ணா\
யாதும் மறுக்காத மலையப்பா (2) உன் மார்பில்\
ஏதும் தர நிற்கும் கருணைக் கடல் அன்னை\
என்றும் இருந்திட ஏது குறை எனக்கு (2)\
ஒன்றும் குறையில்லை மறை மூர்த்தி கண்ணா (2)

மணிவண்ணா மலையப்பா \
கோவிந்தா கோவிந்தா \
கோவிந்தா கோவிந்தா\
கோவிந்தா கோவிந்தா....
