+++
date = '2025-12-30T12:04:22+05:30'
title = 'அழகு தெய்வமாக வந்து'
raagam = ''
taalam = ''
author = 'பெ. தூரன்'
+++

(காவடி சிந்து)

அழகு தெய்வமாக வந்து\
பழனி மாலை மீது நிற்கும் \
ஆதி சக்தி அன்னை தந்த பாலன் - அவன்\
அசுரர் தம்மை வென்ற வடிவேலன் - நல்ல\
அமுதம் என்னுமோர் தமிழில் பாடிடும்\
அன்பர் வாழ்வே கருணை செய்குகன்\
அரணுகந்த குருவாம் உயர் சீலன் - என்றும்\
அருள் சுரந்தே காக்கும் அனுகூலன்

## சரணம்

1. குழந்தையாகக் குமாரனாகக்\
கோவனாடைத் துறவியயாக,\
கோலம் கொல்லும் காட்சி என்ன சொல்வேன் - கண்டு\
கூறும் மாய வினைகள் யாவும் வெல்வேன் - இந்த\
குவலயத்திலோர் கலியுகப் பெரு\
வரதனாய்த் திகழ்ந்தருளும் கந்தனை\
கும்பிட்டென்றான் பிணிகள் நீங்கி மகிழ்வேன் - உள்ளக்\
குமுறல் ஓய்ந்தே நல்ல வழி செல்வேன்

2. நீல மயில் மீதில் ஏறி\
ஆவினன்குடியில் தோன்றும்\
நிமலனாம் குழந்தை முருகேசன் - உயர்\
நித்திலப்-பொன் முறுவல் வள்ளி நேசன் - அவன்\
நீள்நிலம்தனில் அன்பு செய்திடும்\
அடியர் யாரையும் காத்து நின்றிடும்\
நித்யஜோதி வடிவமாம் பிரகாசன் - தூரன்\
நெஞ்சை நீங்காதென்றும் அங்கு வாசன்

வா வா முருகா வடிவேலழகா...