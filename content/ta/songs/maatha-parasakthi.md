+++
date = '2026-01-16T09:17:22+05:30'
title = 'மாதா பராசக்தி'
raagam = ['கௌரி மனோகரி', 'சிவரஞ்சனி']
taalam = ''
author = ''
+++

{{< audio "audio/maatha-parasakthi.mp4" >}}

## சரணம் 1 (இராகம்: கௌரி மனோகரி)
மாதா பராசக்தி வையமெல்லாம் நீ நிறைந்தாய்\
ஆதாரம் உன்னையல்லால் யார் எமக்குப் பாரினிலே\
ஏதாயினும் வழி நீ சொல்வாய் எமதுயிரே\
வேதாவின் தாயே மிகப்பணிந்து வாழ்வோமே

## சரணம் 2 (இராகம்: சிவரஞ்சனி)
வாணி கலைதெய்வம் மணிவாக்குதவிடுவாள்\
ஆணிமுத்தைப் போலே அறிவுமுத்து மாலையினாள்\
காணுகின்ற காட்சியாய்க் காண்பதெலாங் காட்டுவதாய்\
வானுயர்ந்து நிற்பாள் மலரடியே சூழ்வோமே

## சரணம் 3
பொன்னரசி நாரணனார் தேவி புகழரசி\
மின்னும் நவரத்தினம் போல் மேனி அழகுடையாள்\
அன்னையவள் வையமெல்லாம் ஆதரிப்பாள் ஶ்ரீதேவி\
தன்னிரு பொற்றாளே சரண்புகுந்து வாழ்வோமே

## சரணம் 4
மலையிலே தான்பிறந்தாள் - சங்கரனை மாலையிட்டாள்\
உலையிலே ஊதி உலகக் கனல் வளர்ப்பாள்\
நிலையில் உயர்த்திடுவாள் - நேரே அவள்பாதம்\
தலையிலே தாங்கித் தரணிமிசை வாழ்வோமே!!