+++
date = '2026-01-02T23:01:54+05:30'
title = 'காக்கைச் சிறகினிலே'
raagam = 'பிருந்தாவன சாரங்கா'
taalam = ''
author = 'பாரதியார்'
+++

காக்கைச் சிறகினிலே நந்தலாலா - நின்றன்\
கரியநிறந் தோன்றுதையே நந்தலாலா

பார்க்கு மரங்களெல்லாம் நந்தலாலா - நின்றன்\
பச்சைநிறந் தோன்றுதையே நந்தலாலா

கேட்கு மொலியிலெல்லாம் நந்தலாலா - நின்றன்\
கீத மிசைக்குதடா நந்தலாலா

தீக்குள் விரலைவைத்தால் நந்தலாலா - நின்னைத்\
தீண்டுமின்பந் தோன்றுதடா நந்தலாலா