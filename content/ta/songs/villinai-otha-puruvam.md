+++
date = '2025-12-30T12:22:57+05:30'
title = 'வில்லினை யொத்த புருவம்'
raagam = ''
taalam = ''
author = 'பாரதியார்'
tags = ['4-jan-2026']
+++

(காவடி சிந்து)

வில்லினை யொத்த புருவம் வளைத்தனை\
வேலவா! வடிவேலவா!!\
அங்கொர் வெற்பு நொறுங்கிப் பொடிப்பொடி யானது\
வேலவா! வடிவேலவா!!

சொல்லினைத் தேனில் குழைத்துரைப் பாள்சிறு\
வள்ளியை - சிறு வள்ளியைக்\
கண்டு சொக்கி மரமென நின்றனை\
தென்மலைக் காட்டிலே

பல்லினைக் காட்டிவெண் முத்தைப் பழித்திடும்
வள்ளியை - குற வள்ளியை\
ஒரு பார்ப்பனக் கோலந் தரித்துக்\
கரந்தொட்ட வேலவா! வடிவேலவா!!

துள்ளிக் குலாவித் திரியுஞ் சிறுவன\
மானைப்போல் - வன மானைப்போல்\
தினைத் தோட்டத்திலேயொரு பெண்ணை\
மணங்கொண்ட வேலவா! வடிவேலவா!!